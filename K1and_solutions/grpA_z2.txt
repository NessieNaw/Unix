Zadanie 2 (tar i zmienne środowiskowe)
Łączna ilość punktów: 5


Część 1 (3 punkty)

Napisać skrypt, który na podstawie zadanego archiwum tar utworzy nowe,
zawierające wyłącznie katalogi. Jeżeli jest określona (i nie pusta) zmienna
środowiskowa 'TARTMP', to archiwum źródłowe ma być rozpakowane do katalogu
przez nią określonego (w razie potrzeby katalog ten należy utworzyć).
W przeciwnym wypadku archiwum ma być rozpakowane w bieżącym katalogu roboczym.

Skrypt ma przyjmować dwa parametry: ścieżki do archiwów źródłowego
i wynikowego.


Część 2 (2 punkty)

Napisać skrypt, przyjmujący trzy parametry:
 - ścieżkę do archiwum źródłowego,
 - ścieżkę do katalogu na wyniki tymczasowe,
 - ścieżkę do archiwum wynikowego,
który wywołuje skrypt z części 1. 

Uwaga.
Skrypt powinien sprawdzić, czy ma odpowiednią ilość argumentów.  A jeżeli
ilość jest zła, to wypisać informację, jakich argumentów oczekuje.

